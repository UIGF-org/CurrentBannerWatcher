<p style="white-space: pre-wrap;">นักเดินทางที่รัก ยินดีต้อนรับสู่แดนอัศจรรย์พันดาราของ Genshin Impact<br>เพื่อสร้างบรรยากาศการเล่นเกมที่ดี และรักษาประสบการณ์การเล่นเกม ที่สนุกสนานและดีต่อสุขภาพ โปรดอ่านกฎระเบียบต่อไปนี้อย่างละเอียด ก่อนเข้าสู่แดนอัศจรรย์พันดารา เมื่อเข้าสู่แดนอัศจรรย์พันดารา จะถือว่าคุณตกลงที่จะปฏิบัติตามกฎต่อไปนี้ หากพฤติกรรมหรือคำพูดของคุณ ไม่เป็นไปตามกฎระเบียบนี้ คุณอาจถูกจำกัดการใช้งานบริการของเราตามความเหมาะสม<br>โปรดทราบว่า เพื่อให้สอดคล้องกับข้อกำหนดทางกฎหมาย และระบบนิเวศของแดนอัศจรรย์พันดารา เราอาจมีการแก้ไขกฎเหล่านี้เป็นครั้งคราวผ่านทางประกาศ และการแก้ไขกฎจะมีผลบังคับใช้ทันที การที่คุณยังคงเล่นเกมในแดนอัศจรรย์พันดาราต่อไป จะถือว่าคุณได้ยอมรับกฎล่าสุดที่เราได้ประกาศออกไป<br><br><span style="color:rgba(204,146,85,1)">ความปลอดภัย</span><br><span style="color:rgba(204,146,85,1)">1. บัญชีปลอม</span> การแอบอ้างเป็นบุคคลอื่นหรือบัญชีทีมงานทางการ โดยเจตนาร้ายผ่านชื่อเล่น ลายเซ็น และเนื้อหาต่าง ๆ ถือเป็นพฤติกรรมต้องห้ามโดยเด็ดขาด และอาจก่อให้เกิดความสูญเสียทางการเงิน หรือแม้กระทั่งความเสียหายทางร่างกายแก่นักเดินทางรายอื่น<br><span style="color:rgba(204,146,85,1)">2. โฆษณาและเว็บไซต์ฟิชชิ่ง</span> ห้ามมิให้เผยแพร่โฆษณาหรือเว็บไซต์ฟิชชิ่งใด ๆ จากบุคคลที่สาม รวมถึงโฆษณาการเติมเงิน และโฆษณาเงินเสมือนฟรีจากบุคคลที่สาม โปรดใช้ความระมัดระวัง หากคุณได้รับข้อความใด ๆ ที่มีลิงก์ภายนอก ที่ขอข้อมูลบัญชีหรือข้อมูลธนาคารของคุณ รวมถึงแต่ไม่จำกัดเพียงการขอ UID และรหัสผ่าน หรือเลขที่บัญชีธนาคาร และรหัสผ่าน เราจะไม่รับผิดชอบต่อความเสียหายใด ๆ ที่อาจเกิดขึ้นจากการกระทำของคุณบนแพลตฟอร์มของบุคคลที่สาม ที่ไม่ได้รับการยืนยันจากทีมงานอย่างเป็นทางการ<br><span style="color:rgba(204,146,85,1)">3. การใช้ถ้อยคำรุนแรงและการข่มขู่</span> ห้ามมิให้มีการโจมตีและกลั่นแกล้งบุคคลหรือกลุ่มบุคคลใด ๆ โดยเด็ดขาด ซึ่งรวมถึงแต่ไม่จำกัดเพียงการด่าทอด้วยวาจา การข่มขู่คุกคาม และการก่อกวนอย่างมุ่งร้าย<br><span style="color:rgba(204,146,85,1)">4. เนื้อหาที่ก่อให้เกิดความขัดแย้ง ละเอียดอ่อน หรือเป็นอันตราย </span>เรายินดีต้อนรับผู้เล่นจากหลากหลายวัฒนธรรมทั่วโลก ให้มามีปฏิสัมพันธ์ที่ดีต่อกัน ในแดนอัศจรรย์พันดารา แต่เราขอห้ามเนื้อหาและพฤติกรรมที่เกี่ยวข้องกับ: สื่อลามก การก่อการร้าย ลัทธิหัวรุนแรง การฆ่าตัวตาย ความรุนแรง การนองเลือด สิ่งผิดกฎหมายหรือวัตถุที่อยู่ในความควบคุม เหตุการณ์จริงที่ละเอียดอ่อน บุคคลหรือองค์กรทางการเมือง การพนัน หรือพฤติกรรมที่ผิดกฎหมายใด ๆ<br><span style="color:rgba(204,146,85,1)">5. การคุ้มครองเด็ก</span> ห้ามมิให้มีเนื้อหาหรือแสวงหาผลประโยชน์จากเด็กอย่างเด็ดขาด ซึ่งรวมถึงแต่ไม่จำกัดเพียงการละเมิดความเป็นส่วนตัว การเผยแพร่ การร้องขอ หรือการพูดคุยเกี่ยวกับเนื้อหาการล่วงละเมิดทางเพศเด็ก การล่อลวง การมีปฏิสัมพันธ์ที่ไม่เหมาะสม การทำให้เด็กกลายเป็นวัตถุทางเพศ การข่มขู่ทางเพศ และการค้ามนุษย์เด็ก หากคุณพบเนื้อหาหรือพฤติกรรมดังกล่าวข้างต้น โปรดอย่าเผยแพร่ไม่ว่ากรณีใด ๆ ให้คุณไปที่ "เมนู Paimon - ข้อเสนอแนะ - ฟีดแบ็กปัญหา" เพื่อส่งความคิดเห็นหรือขอความช่วยเหลือ และหากคุณพบเนื้อหาที่อาจเป็นสื่อล่วงละเมิดทางเพศเด็ก (CSAM) เราขอแนะนำให้คุณรายงานไปยังองค์กรต่อไปนี้ ซึ่งทำงานร่วมกับหน่วยงานบังคับใช้กฎหมายทั่วโลก: ศูนย์เพื่อเด็กหายและถูกฉวยผลประโยชน์แห่งชาติของสหรัฐอเมริกา (NCMEC) CyberTipline; INHOPE; ศูนย์ดูแลเด็กหายและเด็กที่ถูกล่วงละเมิดนานาชาติ (ICMEC)<br><span style="color:rgba(204,146,85,1)">6. การปกป้องข้อมูลส่วนบุคคล</span> เพื่อความปลอดภัยของข้อมูลส่วนบุคคลของคุณและของผู้อื่น โปรดอย่าเผยแพร่เนื้อหาใด ๆ ที่เกี่ยวข้องกับข้อมูลส่วนบุคคลหรือข้อมูลลับส่วนตัว<br><span style="color:rgba(204,146,85,1)">7. ความปลอดภัยของทรัพย์สิน</span> ห้ามมิให้มีการฉ้อโกงทรัพย์สินหรือสิทธิอื่นใดของผู้อื่น ไม่ว่าด้วยวิธีใด ๆ ทั้งสิ้น เราไม่อนุญาตให้เผยแพร่หรือกล่าวเป็นนัยถึงข้อมูลที่เกี่ยวข้องกับกิจกรรมระดมทุนหรือการเรี่ยไร<br><span style="color:rgba(204,146,85,1)">8. พฤติกรรมที่เป็นอันตรายอื่น ๆ</span> ห้ามมิให้มีการแสวงหาผลประโยชน์ให้กับตัวเองหรือผู้อื่นโดยใช้ช่องโหว่, บั๊ก, หรือวิธีการอื่นใด รวมถึงพฤติกรรมอื่น ๆ ที่เราเห็นว่าเป็นอันตรายต่อความปลอดภัยของแดนอัศจรรย์พันดารา<br><br><span style="color:rgba(204,146,85,1)">ความมีอารยะ</span><br><span style="color:rgba(204,146,85,1)">1. รักษาความเกี่ยวข้อง และความถูกต้องของเนื้อหา</span> เพื่อรับประกันว่านักเดินทางจะได้รับประสบการณ์การเล่นเกมที่ดี เราห้ามมิให้ใช้ฟังก์ชันคอมเมนต์และแชทในทางที่ผิด รวมถึงการโพสต์ข้อความซ้ำซ้อน ไม่เหมาะสม หรือเนื้อหาที่ไม่เกี่ยวข้องกับเกม และห้ามมิให้สร้างข้อมูลเท็จหรือจงใจเผยแพร่ข้อมูลที่ไม่เป็นความจริง<br><span style="color:rgba(204,146,85,1)">2. ใช้ภาษาที่สุภาพเหมาะสม</span> โปรดใช้ถ้อยคำที่สุภาพ และหลีกเลี่ยงการใช้คำพูดที่ก้าวร้าวหรือทำให้เกิดความเข้าใจผิด<br><span style="color:rgba(204,146,85,1)">3. พูดคุยอย่างเป็นมิตร</span> รักษาทัศนคติที่เป็นมิตรในการสื่อสาร และหลีกเลี่ยงการกระทำที่ก่อให้เกิดความขัดแย้ง เช่น การยั่วยุ เยาะเย้ย หรือระบายอารมณ์อย่างไม่มีเหตุผล ที่อาจทำให้บรรยากาศไม่เป็นมิตรรุนแรงขึ้น ห้ามใช้ถ้อยคำหยาบคาย ภาษาหยาบคาย การดูหมิ่น หรือการล่วงละเมิดทางวาจาต่อนักเดินทางท่านอื่น<br><span style="color:rgba(204,146,85,1)">4. เคารพผลงานของผู้อื่น</span> โปรดอย่าโจมตีหรือวิจารณ์ด่านแดนอัศจรรย์ของผู้อื่นโดยไม่มีเหตุผล หากคุณไม่พอใจกับเนื้อหาของผู้สร้าง โปรดสื่อสารด้วยการแสดงความเห็นหรือข้อเสนอแนะของคุณอย่างมีเหตุผล<br><span style="color:rgba(204,146,85,1)">5. รักษามุมมองที่หลากหลาย</span> ปฏิบัติต่อความแตกต่างของกันและกันอย่างมีเหตุผล เคารพงานอดิเรกและข้อห้ามของผู้อื่น หลีกเลี่ยงการกล่าวหาอย่างไม่มีมูลความจริง ดูถูกความชอบและนิสัยของผู้อื่น หรือยัดเยียดความชอบของตนเองให้ผู้อื่น<br><span style="color:rgba(204,146,85,1)">6. ร่วมกันดูแลรักษาระบบนิเวศของเกม</span> โปรดอย่ารบกวนการเล่นเกมของผู้อื่นในแดนอัศจรรย์พันดารา หรือเผยแพร่เนื้อหาที่อาจทำให้ผู้อื่นไม่พอใจ ดูถูกศักดิ์ศรี หรือละเมิดสิทธิของผู้อื่น<br><span style="color:rgba(204,146,85,1)">7. ห้ามเลือกปฏิบัติ</span> เราขอห้ามมิให้มีการกระทำหรือใช้วาจาที่เป็นการเลือกปฏิบัติหรือการเหยียดเชื้อชาติ, เพศ, ศาสนา, รสนิยมทางเพศ, ชาติพันธุ์, การเมือง หรือภูมิภาคใด ๆ<br><span style="color:rgba(204,146,85,1)">8. แข่งขันอย่างมีอารยธรรม</span> คุณไม่ควรโจมตีผู้อื่นเพียงเพราะแพ้ในการแข่งขัน หรือผู้อื่นเล่นพลาด<br><br><span style="color:rgba(204,146,85,1)">เคารพในทรัพย์สินทางปัญญา</span><br>ห้ามอัปโหลด เผยแพร่ หรือใช้เนื้อหาที่คุณไม่มีสิทธิเกี่ยวข้อง โดยไม่ได้รับอนุญาตจากเจ้าของสิทธิ์ รวมถึงแต่ไม่จำกัดเพียงการคัดลอกเนื้อหาที่ผู้อื่นสร้างขึ้น หรือการใช้งานที่ไม่ได้อยู่ในขอบเขตที่ได้รับอนุญาต เป็นต้น<br><br><span style="color:rgba(204,146,85,1)">รักษาระบบนิเวศของเกมให้แข็งแรง และคงไว้ซึ่งความยุติธรรม</span><br><span style="color:rgba(204,146,85,1)">1. ห้ามโฆษณาชวนเชื่อ</span> ห้ามเผยแพร่เนื้อหาเท็จที่มีคำบรรยายที่ทำให้เข้าใจผิด หรือคลาดเคลื่อน เพื่อโปรโมตด่านของตนเอง หรือลดคะแนนประเมินที่ผู้ใช้มีต่อด่านอื่น ๆ และห้ามมิให้ใช้เงินหรือผลตอบแทนอื่นใด เพื่อจูงใจให้ผู้อื่นเผยแพร่การประเมินที่ไม่เป็นความจริง<br><span style="color:rgba(204,146,85,1)">2. ห้ามมิให้กระทำการใด ๆ ที่ส่งผลกระทบต่อความยุติธรรม หรือประสบการณ์การเล่นเกมของผู้ใช้รายอื่น</span> ซึ่งรวมถึงแต่ไม่จำกัดเพียง:<br>(1) การใช้บัญชีรองรังแกผู้เล่นมือใหม่;<br>(2) การไม่กดยืนยันหรือไม่ยอมเริ่มเกมหลายครั้งติดต่อกัน เพื่อบีบบังคับให้ผู้อื่นเริ่มเกมใหม่ หรือจงใจทำให้เกมเริ่มใหม่ และการใช้วิธีการที่ผิดวิสัยเพื่อควบคุมหรือส่งผลกระทบต่อผลการจับคู่เกม;<br>(3) การไม่เชื่อมต่อใหม่หลังจากหลุดจากการเชื่อมต่อ การออกจากเกมตามใจชอบ การ AFK การไม่เข้าร่วมการต่อสู้ในเกมโดยเจตนา การขัดขวาง/รบกวนการเล่นเกมตามปกติของเพื่อนร่วมทีมในด่านที่ต้องร่วมมือกันเป็นทีม หรือพฤติกรรมด้านลบอื่น ๆ;<br>(4) จงใจติดตาม ก่อกวน หรือขัดขวางการเคลื่อนไหวของผู้ใช้รายอื่นซ้ำ ๆ ในเกมด้วยเหตุผลส่วนตัว จนทำให้ผู้อื่นไม่สามารถเล่นเกมได้ตามปกติ;<br>(5) จงใจเล่นอย่างไม่ใส่ใจ ส่งต่อข้อมูลของฝ่ายตน ฯลฯ เพื่อให้มั่นใจว่าทีมจะแพ้หรือได้ผลลัพธ์ตามที่ต้องการ และควบคุมเกมได้;<br>(6) การใช้ฟังก์ชันรายงาน ทำการรายงานโดยมีเจตนามุ่งร้าย เช่น รายงานเนื้อหาหรือผู้ใช้ทั่วไปซ้ำ ๆ หลายครั้ง ชักชวนให้ผู้อื่นมารายงาน และการรายงานโดยใช้บัญชีรองหลายบัญชี;<br>(7) การใช้โปรแกรมโกงหรือโปรแกรมเกม ที่มีเจตนามุ่งร้ายอื่น ๆ;<br>(8) พฤติกรรมอื่น ๆ ที่ส่งผลกระทบต่อความเป็นธรรมของเกม และประสบการณ์ของนักเดินทางท่านอื่น<br><br><span style="color:rgba(204,146,85,1)">มาตรการจัดการ</span><br>สำหรับเนื้อหาและพฤติกรรมที่ละเมิดกฎ เราจะพิจารณาลงโทษตามระดับความร้ายแรงของสถานการณ์ และใช้มาตรการหนึ่งอย่างหรือหลายอย่างดังต่อไปนี้ ซึ่งรวมถึงแต่ไม่จำกัดเพียง:<br>(1) ตักเตือน;<br>(2) ลบสถิติการผ่านด่าน สถิติในกระดานจัดอันดับ และสถิติการเล่นอื่น ๆ;<br>(3) จำกัด แก้ไข หรือลบเนื้อหาที่ละเมิดกฎ;<br>(4) จำกัดหรือระงับสิทธิของคุณ ในการเข้าถึงเนื้อหาของนักเดินทางท่านอื่น ๆ และขอให้คุณปรับปรุงเนื้อหาภายในระยะเวลาที่กำหนด<br>(5) จำกัดการใช้งานฟังก์ชันชุมชนต่าง ๆ เช่น คอมเมนต์หรือแชท;<br>(6) จำกัดการเข้าร่วมการจับคู่;<br>(7) จำกัดการใช้งานฟังก์ชันบางส่วนหรือทั้งหมด ของแดนอัศจรรย์พันดารา<br>(8) ระงับบัญชี<br><br><span style="color:rgba(204,146,85,1)">ติดต่อเรา</span><br>หากคุณพบเนื้อหาหรือพฤติกรรมที่ละเมิดกฎกติกาในแดนอัศจรรย์พันดารา โปรดใช้ฟังก์ชันรายงานภายในเกม เพื่อส่งฟีดแบ็กให้กับพวกเรา หรือสามารถไปที่ "เมนู Paimon - ข้อเสนอแนะ - ฟีดแบ็กปัญหา" เพื่อส่งฟีดแบ็กของคุณ</p>