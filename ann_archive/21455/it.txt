<p style="white-space: pre-wrap;">Gentile viaggiatore/viaggiatrice, ti diamo il benvenuto a Miliastra Mirabilia di Genshin Impact.<br>Al fine di stabilire un ambiente di gioco positivo e un'esperienza sicura, divertente e sana, ti chiediamo di leggere le regole seguenti prima di iniziare. Accedendo a Miliastra Mirabilia, accetti di rispettare queste regole. Se il tuo comportamento o le tue parole dovessero violarle, potremmo impedirti l'accesso a determinati servizi.<br>Ricorda che queste regole possono essere aggiornate nel tempo, in modo da rispettare le leggi o mantenere un ambiente sano in Miliastra Mirabilia. Una volta pubblicati tramite gli avvisi di gioco, gli aggiornamenti avranno effetto immediatamente. Continuare ad accedere al gioco implica l'accettazione dell'ultima versione.<br><br><span style="color:rgba(204,146,85,1)">Sicurezza</span><br><span style="color:rgba(204,146,85,1)">1. Furto d'identità:</span> è strettamente proibito impersonare altri viaggiatori o membri del personale ufficiale usando nickname, firme o contenuti simili. Questo comportamento può risultare in perdite economiche o persino in danni fisici.<br><span style="color:rgba(204,146,85,1)">2. Pubblicità e phishing:</span> pubblicare pubblicità di terze parti o contenuti è severamente vietato, inclusi servizi di ricarica non autorizzati e offerte di "valuta virtuale gratuita". Ti chiediamo di prestare particolare attenzione a link che richiedono l'inserimento di dettagli del tuo account o del tuo conto bancario, come l'IDU o la password, oppure informazioni relative alla tua banca. Non siamo responsabili di eventuali perdite causate da azioni su piattaforme di terze parti non ufficiali.<br><span style="color:rgba(204,146,85,1)">3. Violenza e minacce:</span> qualsiasi forma di intimidazione o attacco degli altri utenti è severamente vietata. Queste includono insulti, molestie, minacce violente o qualsiasi altro tipo di comportamento contro individui o gruppi.<br><span style="color:rgba(204,146,85,1)">4. Contenuti dannosi o sensibili:</span> Miliastra Mirabilia è un ambiente interattivo amichevole per giocatori di culture diverse. Contenuti o comportamenti aventi a che fare con pornografia, terrorismo, estremismo, autolesionismo o suicidio, violenza esplicita, sostanze illegali o controllate, eventi avvenuti nel mondo reale, personalità o entità politiche sensibili, scommesse o qualsiasi altra attività illegale sono strettamente proibiti.<br><span style="color:rgba(204,146,85,1)">5. Protezione dei minori:</span> Qualsiasi contenuto o comportamento che metta in pericolo o sfrutti i minori è severamente vietato. Questi includono, tra l'altro: la violazione della privacy dei minori; la distribuzione, la richiesta o la discussione di materiali relativi all'abuso sessuale di minori; l'adescamento o l'interazione inappropriata con i minori; la sessualizzazione di minori o il ricatto a fini sessuali; il traffico o il tentativo di trafficare minori. Se ti imbatti in uno qualsiasi dei suddetti contenuti o comportamenti, non diffonderlo e seleziona "Menu di Paimon &gt; Feedback &gt; Fornisci feedback" per inviare il tuo feedback o cercare assistenza. Se trovi dei contenuti che possono costituire uno sfruttamento sessuale dei minori (o CSAM, "Child Sexual Abuse Material"), ti incoraggiamo a effettuare una segnalazione alle seguenti organizzazioni che collaborano con le autorità internazionali preposte all'applicazione della legge: la CyberTipline del NCMEC ("National Center for Missing &amp; Exploited Children"), INHOPE e l'ICMEC ("International Centre for Missing and Exploited Children").<br><span style="color:rgba(204,146,85,1)">6. Protezione delle informazioni personali:</span> ai fini di garantire la sicurezza dei tuoi dati personali, non condividere, pubblicare o trasmettere qualsiasi contenuto che includa informazioni personali o private tue o di altri.<br><span style="color:rgba(204,146,85,1)">7. Tutela della proprietà:</span> l'acquisizione fraudolenta di proprietà, fondi o diritti legali di altri è severamente proibita. Non pubblicare o promuovere, direttamente o implicitamente, qualsiasi attività di crowdfunding o raccolta fondi.<br><span style="color:rgba(204,146,85,1)">8. Altri comportamenti dannosi:</span> lo sfruttamento di bug, glitch o altre vulnerabilità tecniche per sé o per altri è severamente vietato, così come ogni condotta ritenuta dannosa alla sicurezza o alla stabilità di Miliastra Mirabilia.<br><br><span style="color:rgba(204,146,85,1)">Senso civico</span><br><span style="color:rgba(204,146,85,1)">1. Rilevanza e accuratezza:</span> al fine di mantenere un ambiente equo e divertente, non fare un cattivo uso delle funzioni di commenti o chat. I seguenti comportamenti sono pertanto proibiti: pubblicare contenuti ripetitivi, offensivi o irrilevanti; fabbricare o diffondere intenzionalmente informazioni false o fuorvianti.<br><span style="color:rgba(204,146,85,1)">2. Linguaggio appropriato:</span> usa un linguaggio civile e rispettoso, ed evita parole offensive, violente o ingannevoli.<br><span style="color:rgba(204,146,85,1)">3. Comunicazione civile:</span> interagisci con gli altri in maniera educata e costruttiva. I comportamenti seguenti sono proibiti: provocare dispute, prendersi gioco degli altri o esprimere ostilità; usare un linguaggio volgare o insulti, o aggredire verbalmente.<br><span style="color:rgba(204,146,85,1)">4. Rispetto per i lavori altrui:</span> attacchi ingiustificati o la denigrazione dei livelli o delle creazioni di altri utenti sono proibiti. Incoraggiamo i giocatori insoddisfatti di determinati contenuti a fornire dei feedback o suggerimenti in maniera ragionevole e costruttiva.<br><span style="color:rgba(204,146,85,1)">5. Rispetto della diversità:</span> i giocatori devono riconoscere e rispettare le differenze di abitudini e interessi degli altri. È vietato denigrare le preferenze altrui o imporre le proprie preferenze agli altri.<br><span style="color:rgba(204,146,85,1)">6. Protezione dell'ambiente di gioco:</span> i giocatori non devono disturbare le sessioni di gioco normali degli altri giocatori in Miliastra Mirabilia. I contenuti che potrebbero causare disagio o che violano la dignità o i diritti di altri sono severamente proibiti.<br><span style="color:rgba(204,146,85,1)">7. Condotte discriminatorie:</span> qualsiasi forma di condotta o espressione discriminatoria è severamente proibita. Queste includono, tra l'altro: discriminazione per motivi di razza, genere, religione, orientamento sessuale, etnicità, affiliazione governativa o regione geografica.<br><span style="color:rgba(204,146,85,1)">8. Competizione civile:</span> i giocatori devono comportarsi in maniera civile durante le sessioni di gioco competitive. Attacchi personali o molestie dovute ai risultati delle partite o agli errori di altri giocatori sono severamente vietati.<br><br><span style="color:rgba(204,146,85,1)">Rispetto della proprietà intellettuale</span><br>I giocatori non possono caricare, pubblicare o utilizzare qualsiasi contenuto senza l'autorizzazione di chi ne detiene i diritti. Questo include: la riproduzione di creazione di terze parti o l'utilizzo di questo contenuto al di fuori dei limiti della licenza concessa.<br><br><span style="color:rgba(204,146,85,1)">Mantenimento di un ambiente giusto e sano</span><br><span style="color:rgba(204,146,85,1)">1. Divieto di pubblicità falsa o ingannevole:</span> la pubblicazione di contenuti promozionali inaccurati o ingannevoli è proibita. Questa include tentativi di indebolire le valutazioni dei livelli degli altri in maniera artificiale o indurre gli altri a pubblicare valutazioni false dietro compenso monetario o di altro tipo.<br><span style="color:rgba(204,146,85,1)">2. Divieto di comportamenti che influiscono sulla correttezza o sull'esperienza dei giocatori:</span> i comportamenti proibiti includono, tra l'altro:<br>(1) utilizzare account alternativi per attaccare o sfruttare i nuovi giocatori;<br>(2) rifiutare frequentemente o ripetutamente di confermare di essere pronti o di iniziare la partita, forzando dei riavvii volontariamente o manipolando in altro modo i risultati delle partite tramite mezzi impropri;<br>(3) nei livelli di squadra, disconnettersi senza poi riconnettersi, abbandonare senza motivo, rimanere inattivi, rifiutare volontariamente di partecipare, disturbare i compagni di squadra o qualsiasi altro comportamento che influisce negativamente sul gioco;<br>(4) seguire, molestare o disturbare altri giocatori per motivi personali in un modo che impedisca di giocare normalmente;<br>(5) cancellare partite volontariamente, condividere informazioni della propria squadra o manipolare in altro modo l'esito per assicurarsi la sconfitta o risultati predeterminati;<br>(6) abusare della funzione di segnalazione, incluso lo spam di segnalazioni contro giocatori o contenuti normali, sollecitare gli altri a fornire segnalazioni false o usare account alternativi per inviare segnalazioni ripetutamente o volte a danneggiare gli altri;<br>(7) usare trucchi, hacking, bot o qualsiasi altro programma o strumento non autorizzato;<br>(8) assumere comportamenti che danneggiano la correttezza del gioco o che influiscono negativamente sull'esperienza degli altri giocatori.<br><br><span style="color:rgba(204,146,85,1)">Misure disciplinari</span><br>La violazione dei suddetti provvedimenti può comportare, a seconda della sua severità, una o più delle misure seguenti: (1) invio di avvertimenti;<br>(2) rimozione dei risultati di completamento, delle posizioni in classifica o altri dati di gioco;<br>(3) restrizione, modifica o rimozione dei contenuti non conformi alle regole;<br>(4) restrizione o termine dell'accesso dei giocatori ai tuoi contenuti, con la possibilità che vengano richieste delle modifiche entro un periodo prestabilito;<br>(5) restrizione dell'accesso alle funzionalità social, incluse le funzioni di commenti e chat;<br>(6) restrizioni dell'accesso alle funzioni di matchmaking;<br>(7) restrizione dell'accesso ad alcune o a tutte le funzioni di Miliastra Mirabilia;<br>(8) sospensione o sospensione permanente dell'account.<br><br><span style="color:rgba(204,146,85,1)">Contatti</span><br>Se dovessi notare contenuti o comportamenti in Miliastra Mirabilia che violano queste regole, puoi segnalarli tramite la funzione di segnalazione all'interno del gioco, o inviare una segnalazione attraverso il Menu di Paimon &gt; Feedback.</p>