<p style="white-space: pre-wrap;">Sevgili Gezgin, Genshin Impact Bin Yıldız Diyarına hoş geldin.<br>Olumlu bir topluluk ortamı yaratmak ve güvenli, keyifli ve sağlıklı bir deneyim sunmak için lütfen başlamadan önce aşağıdaki kuralları incele. Bin Yıldız Diyarına girdiğinde bu kurallara uymayı kabul etmiş olursun. Davranışlarının ya da konuşmalarının bu kuralları ihlal etmesi halinde belirli hizmetlere erişimini kısıtlayabiliriz.<br>Lütfen dikkat: Bu kurallar, yasalara uyum sağlamak ya da Bin Yıldız Diyarında sağlıklı bir topluluk ortamını sürdürmek amacıyla zaman zaman güncellenebilir. Oyun içi duyurular aracılığıyla yayınlanan güncellemeler anında yürürlüğe girer. Oynamaya devam edersen en son sürümünü kabul etmiş sayılırsın.<br><br><span style="color:rgba(204,146,85,1)">Güvenlik</span><br><span style="color:rgba(204,146,85,1)">(1) Taklit: </span>Benzer isimler, imzalar veya içerikler aracılığıyla diğer Gezginleri ya da resmi personeli taklit etmek kesinlikle yasaktır. Bu tür davranışlar başkalarına maddi, hatta kişisel zarar verebilir.<br><span style="color:rgba(204,146,85,1)">(2) Reklam ve Kimlik Avı: </span>Yetkisiz yükleme hizmetleri ve "ücretsiz para" teklifleri de dahil olmak üzere, herhangi bir üçüncü taraf reklamının ya da kimlik avı içeriğinin paylaşılması yasaktır. Özellikle UID ve şifren ya da bankacılık bilgilerin gibi hesap ya da banka bilgilerini isteyen bağlantılara karşı dikkatli ol. Resmi olmayan üçüncü taraf platformlarındaki eylemlerden kaynaklanan hiçbir kayıptan sorumlu değiliz.<br><span style="color:rgba(204,146,85,1)">(3) İstismar ve Tehdit: </span>Zorbalık yapmak ya da başkalarına herhangi bir şekilde saldırmak yasaktır. Bunlara hakaretler, taciz, şiddet içeren tehditler ve kişileri ya da grupları hedef alan diğer her türlü kötü niyetli davranış dahildir.<br><span style="color:rgba(204,146,85,1)">(4) Zararlı ya da Hassas İçerik: </span>Bin Yıldız Diyarı, çeşitli kültürlerden oyuncuların dostça etkileşime geçebileceği bir yerdir. Pornografi, terör, aşırılık, kendi kendine zarar verme ya da intihar, görsel şiddet, yasaklı ya da kontrole tabi maddeler, gerçek hayatta meydana gelen hassas olaylar, siyasi figürler ya da kişilikler, kumar ve diğer her türlü yasa dışı eylemi içeren içerik ve davranışlar kesinlikle yasaktır.<br><span style="color:rgba(204,146,85,1)">(5) Reşit Olmayan Bireylerin Korunması: </span>Reşit olmayan bireyleri tehlikeye atan ya da istismar eden her türlü içerik ve davranış kesinlikle yasaktır. Bu içerikler ve davranışlar, şunları içermekle birlikte bunlarla sınırlı değildir: Reşit olmayan bireylerin mahremiyetini ihlal etmek; çocuk cinsel istismarı materyalini dağıtmak, talep etmek veya tartışmak; reşit olmayan bireyleri istismara hazırlamak ya da onlarla diğer uygunsuz etkileşimlerde bulunmak; reşit olmayan bireyleri cinselleştirmek ya da cinsel saldırıda bulunmak; reşit olmayan bireyleri içerecek şekilde insan ticareti yapmak ya da yapmaya teşebbüs etmek. Yukarıda belirtilen herhangi bir içeriği ya da davranışı fark edersen lütfen bu içeriği yayma; bunun yerine "Paimon Menüsü &gt; Geri Bildirim &gt; Sorun Geri Bildirimi" üzerinden bildirimde bulun veya yardım iste. Çocuk cinsel istismarı teşkil edebilecek içerikle (Çocuk Cinsel İstismar Materyali) karşılaşırsan, küresel kolluk kuvvetleriyle iş birliği yapan şu kuruluşlara bildirimde bulunmanı da öneririz: Amerika Birleşik Devletleri Ulusal Kayıp ve İstismara Uğramış Çocuklar Merkezi (NCMEC) Siber İhbar Hattı, INHOPE, Uluslararası Kayıp ve İstismara Uğramış Çocuklar Merkezi (ICMEC).<br><span style="color:rgba(204,146,85,1)">(6) Kişisel Verilerin Korunması: </span>Kişisel verilerin güvenliğinin korunması adına, kişinin kendisine ya da başkasına ait kişisel ya da özel bilgileri içeren herhangi bir içeriği ifşa etmek, yayınlamak ya da iletmek yasaktır.<br><span style="color:rgba(204,146,85,1)">(7) Mülkiyetin Korunması: </span>Başkalarının mal, para ya da yasal haklarının hileli yollarla elde edilmesi kesinlikle yasaktır. Doğrudan veya dolaylı yoldan herhangi bir kitle fonlama ya da bağış faaliyetini yayınlamamalı, bunların reklamını yapmamalısın.<br><span style="color:rgba(204,146,85,1)">(8) Diğer Zararlı Davranışlar: </span>Kişisel veya toplu çıkar elde etmek için hatalardan (bug), arızalardan ya da diğer teknik güvenlik açıklarından faydalanmak ve Bin Yıldız Diyarının güvenliğini ya da istikrarını tehlikeye attığı düşünülen herhangi bir davranışta bulunmak yasaktır.<br><br><span style="color:rgba(204,146,85,1)">Nezaket</span><br><span style="color:rgba(204,146,85,1)">(1) İlgililik ve Doğruluk: </span>Adil ve Rahat bir ortamı korumak için, yorum ve sohbet işlevlerini kötüye kullanmaman rica olunur. Şunlar yasaktır: Tekrarlayan, saldırgan ya da alakasız içerik paylaşmak; yanlış ya da yanıltıcı içerik uydurmak veya kasıtlı olarak yaymak.<br><span style="color:rgba(204,146,85,1)">(2) Uygun Dil Kullanımı: </span>Medeni ve saygılı bir dil kullan. Saldırgan, küfürlü veya yanıltıcı ifadeler kullanmaktan kaçın.<br><span style="color:rgba(204,146,85,1)">(3) Saygılı İletişim: </span>Etkileşimlerde nazik ve yapıcı bir tavır sergile. Şunlar yasaktır: Tartışma çıkarmak, başkalarıyla alay etmek ya da düşmanca tavırlar sergilemek; kaba dil kullanmak, hakaret etmek ya da sözlü tacizde bulunmak.<br><span style="color:rgba(204,146,85,1)">(4) Yaratıcı Eserlere Saygı: </span>Başkalarının aşamalarına veya eserlerine haksız saldırıda bulunmak ya da onları aşağılamak yasaktır. İçeriği tatmin edici bulmayan oyuncuların, mantıklı ve yapıcı bir şekilde geri bildirim ya da öneride bulunmaları teşvik edilir.<br><span style="color:rgba(204,146,85,1)">(5) Çeşitliliğe Saygı: </span>Oyuncular; zevkler ve alışkanlıklar arasındaki farklılıkları kabul etmeli ve bunlara saygı göstermelidir. Başkalarının tercihlerini aşağılamak ya da kendi tercihlerini başkalarına dayatmak yasaktır.<br><span style="color:rgba(204,146,85,1)">(6) Oyun Ortamının Korunması: </span>Oyuncular, Bin Yıldız Diyarında diğerlerinin normal oyun deneyimini bozmamalıdır. Rahatsızlık verebilecek ya da başkalarının itibarını ya da haklarını ihlal edebilecek içerikler kesinlikle yasaktır.<br><span style="color:rgba(204,146,85,1)">(7) Ayrımcılık Yasağı: </span>Her türlü ayrımcı davranış ve ifade kesinlikle yasaktır. Bu içerikler ve davranışlar, ırk, cinsiyet, din, cinsel yönelim, etnik köken, hükümet bağlantıları ve coğrafi bölge temelinde ayrımcılığı içermekle birlikte bunlarla sınırlı değildir.<br><span style="color:rgba(204,146,85,1)">(8) Yarışma Esnasında Medeni Davranış Kuralları: </span>Oyuncular, rekabet temelli oyunlar oynarken nezaket kurallarına uymalıdır. Düello sonuçlarından ya da diğer oyuncuların hatalarından kaynaklanan kişisel saldırılar ve tacizler kesinlikle yasaktır.<br><br><span style="color:rgba(204,146,85,1)">Fikri Mülkiyete Saygı</span><br>Oyuncular, hak sahibinin izni olmadan hiçbir içeriği yükleyemez, yayınlayamaz veya başka bir şekilde kullanamaz. Bu yasak, üçüncü tarafların eserlerini çoğaltmayı veya bu tür içerikleri verilen lisansın kapsamı dışında kullanmayı içermekle birlikte bunlarla sınırlı değildir.<br><br><span style="color:rgba(204,146,85,1)">Adil Ve Sağlıklı Bir Oyun Ortamının Sürdürülmesi</span><br><span style="color:rgba(204,146,85,1)">(1) Sahte Veya Yanıltıcı Tanıtımların Yasağı: </span>Yanıltıcı ya da hatalı tanıtım içeriği yayınlanması yasaktır. Diğer aşamaların değerlendirmelerini yapay olarak düşürme girişimleri ve para veya farklı çıkarlar karşılığında başkalarını sahte yorumlar yapmaya yönlendirmek de bu yasağa dahildir.<br><span style="color:rgba(204,146,85,1)">(2) Adaleti veya Oyun Deneyimini Etkileyen Davranışların Yasağı: </span>Aşağıda belirtilen davranışların yanı sıra, benzeri her türlü davranış kesinlikle yasaktır.<br>(1) Yeni oyuncuları taciz veya istismar etmek için yedek hesaplar kullanmak.<br>(2) Hazır olma durumunu onaylamayı ya da oyunu başlatmayı sık sık ya da üst üste reddetmek, kasıtlı olarak oyunu yeniden başlamaya zorlamak ya da oyun sonuçlarını etkilemek için başka usulsüz yöntemler kullanmak.<br>(3) Takım odaklı aşamalarda bağlantıyı kesip geri dönmemek, sebepsizce oyunu terk etmek, hareketsiz kalmak, kasten katılmayı reddetmek, takım arkadaşlarına engel olmak ya da oyunda başka türlü olumsuz davranışlarda bulunmak.<br>(4) Normal oynayışı engelleyecek şekilde diğer oyuncuları kötü niyetli bir şekilde takip etmek, taciz etmek veya engellemek.<br>(5) Kaybettirmek ya da belirli bir sonuç elde etmek için oyunu sabote etmek, takım bilgilerini ifşa etmek ya da sonuçları manipüle etmek.<br>(6) Normal oyuncuları veya içerikleri devamlı olarak ihbar etmek, başkalarını sahte ihbarda bulunmaya teşvik etmek, alternatif hesaplar kullanarak tekrar eden veya kötü niyetli ihbarlarda bulunmak gibi davranışlar dahil, ancak bunlarla sınırlı olmamak üzere ihbar etme özelliğini kötüye kullanmak.<br>(7) Hack, bot ya da yasaklı herhangi bir programı veya aracı kullanmak.<br>(8) Oyunun adil oynanışını bozan ya da diğer oyuncuların deneyimine zarar veren herhangi bir davranışta bulunmak.<br><br><span style="color:rgba(204,146,85,1)">Cezalar</span><br>Bu kuralların ihlali, ciddiyetine bağlı olarak aşağıdaki tedbirlerden bir veya daha fazlasının uygulanmasıyla sonuçlanabilir:<br>(1) Uyarı almak.<br>(2) Tamamlama kayıtlarının, sıralama girişlerinin veya diğer oyun verilerinin kaldırılması.<br>(3) Kurallara uygun olmayan içeriğin kısıtlanması, değiştirilmesi veya kaldırılması.<br>(4) İçeriğine diğer oyuncuların erişiminin kısıtlanması veya sonlandırılması ve belirlenen süre içinde gerekli düzenlemeleri yapma yükümlülüğü.<br>(5) Yorumlar ve sohbet işlevleri dahil olmak üzere sosyal özelliklere erişimin kısıtlanması.<br>(6) Eşleştirme işlevlerine erişimin kısıtlanması.<br>(7) Bin Yıldız Diyarı içeriklerinin bir kısmına ya da tamamına erişimin kısıtlanması.<br>(8) Hesabın askıya alınması ya da kalıcı olarak kapatılması.<br><br><span style="color:rgba(204,146,85,1)">Bize Ulaş</span><br>Bin Yıldız Diyarında bu Kuralları ihlal eden içerik ya da davranış görürsen, oyun içi ihbar işlevini kullanabilir ya da Paimon Menüsü &gt; Geri Bildirim &gt; Sorun Geri Bildirimi üzerinden ihbarda bulunabilirsin.</p>